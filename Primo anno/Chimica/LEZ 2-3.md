# LEZ 2

Un qualsiasi elemento è fatto da atomi. Un atomo è composto da un **nucleo**, che a sua volta è fatto da:

- **protoni**: hanno una carica **+** e una massa che è circa $1,67 * 10^{-24}g$

- **neutroni**: non hanno nessun tipo di carica e hanno una massa circa uguale a quella dei protoni

Attorno al nucleo, ad una distanza relativamente elevata ci sonodelle particelle chiamate **elettroni**, che sono le cose più importanti da un punto di vista chimico perché danno le qualità agli atomi. Hanno una carica **-** e hanno una massa di $10^{-27}g$.

Nella tavola periodica ci sono delle informazioni per ogni elemento:

- **simbolo** (in mezzo): fatto da una lettera maiuscola o due lettere, una maiuscola e una minuscola

- **nome** (sotto il simbolo)

- **Z** o **numero atomico** (in alto a sinistra): corrisponde al numero dei protoni che sono presenti nel nucleo. E' molto importante perché il numero di protoni definisce il tipo di elemento. Es. tutti gli elementi che hanno 2 protone nel nucleo sono atomi di idrogeno.

- **massa atomica media** (in alto a destra): 

- **A** o **numero di massa**: indica la somme del numero di protoni e il numero di neutroni, cioè il numero di **nucleoni**. E' un una unità che si chiama UMA, unità di massa atomica, che è simile alla massa di un protone e di un protone.

Per dare informazioni riguardo ad un elemento si scrive la il simbolo con in alto a sinistra A e in basso a sinistra Z:

$$
_6^{12}C = \text{carbonio 12}
$$

Ci possono essere più versioni dello stesso elemento che si chiamano **isotopi**, ad esempio l'idrogeno:

![](/Users/xtc/Desktop/appunti/uni/Chimica/isotopi%20idrogeno.jpg)

L'unità di massa atomica vale $\frac{1}{12}$ della massa del carbonio 12, che è circa $1,6 * 10^{-24}$.

Quando scriviamo il simbolo di un elemento qualsiasi lo intendiamo come neutro, cioè ha lo stesso numero di protoni ed elettroni, se non fosse così si chiamerebbe ione ed avrebbe la carica scritta un alto a destra. 

$$
C^{2+}
$$

Conoscendo tutte le informazioni di ogni elemento: distribuzione, nucleoni... si può trovare la massa media dell'elemento.

## Storia della chimica

Si parte da Lavoisier che da fuoco a 10g di fosforo bianco e ottiene 22,9g di un altro composto. Questo è il primo step: **Osservazione**. Formula una **ipotesi**: il fosforo ha preso qualcosa dall'aria. La terza fase è la **Sperimentazione**: prova a bruciare il fosforo in assenza di aria e non brucia. Con tutte le sostanze funziona la stessa cosa ed enuncia una legge.

**Legge della conservazione della massa**: tutta la massa che ho all'inizio la ho anche alla fine.

Utilizzando tutti i dati delle leggi empiriche si possono trovare delle spiegazioni sul perché le cose vanno in quel modo. Se tutti i casi in cui applichiamo la legge vale anche la spiegazione si ha una **teoria**.

**John Dalton** propone la **teoria atomica**: tutta la materia è fatta da diverse unità che non posso né creare né distruggere, ma che posso combinare in diversi modi.

Gli esperimenti sui gas effettuati da **Gay-Lussac** portano a dire che se ho uno stesso volume di qualsiasi sostanza nelle stesse condizioni sarà composto sempre dalla stessa quantità di atomi.

**Avogadro** da il nome al **numero di Avogadro** o $N_a = 6.02 * 10^{23}$, che definisce la mole. La **mole** è un numero di Avogadro di qualsiasi elemento. Questo numero è stato scelto in un modo ingegnoso: se prendo una mole di un elemento e lo peso esce la massa atomica media trasformata in grammi di quell'elemento. Questo permette di selezionare la quantità di sostanza in base al numero di atomi o molecole che contiene.

$$
1,6*10^{-24}\frac{g}{u.m.a} * 12,011\frac{u.m.a}{atomi} * Na\frac{atomi}{mole} = 12,011\frac{g}{mole} 
$$

Quindi una mole di atomi di carbonio ha una massa in grammi uguale al numero della massa atomica ($12,011g$).

Nel caso di una molecola la massa in grammi si chiama **massa molare** e si calcola sommando le masse molari di ogni atomo che contiene nelle rispettive quantità:

- $H_2O$ formato da $2H$ e $1O$. uguale alla massa di una mole di atomi di ossigeno + la massa della mole di due moli di idrogeno

$$
H_2O = (15,9994 + 2(1,0079))\frac{g}{mole} = 16 + 2(1) = 18\frac{g}{mole}
$$

- $CH_4$

$$
CH_4 = 1MM(C) + 4MM(H) = 12 + 4(1) = 16\frac{g}{mole}
$$

- $Ca_3(PO_4)_2$

$$
Ca_3(PO_4)_2 = 3MM(Ca) + 2MM(P) + 8MM(O)
$$

Equazione chimica:

$$
2H_{2_{(g)}} + O_{2_{(g)}} \to 2H_2O_{(g)}
$$

Il pedice g indica la forma gassosa, lo stato solido si indica con s e per lo ione in soluzione si indica aq(acquosa)

Esercizio combustione metano:

$$
CH_4 + 2O_2 \to CO_2 + 2H_2O
$$

Se ho 10g di metano quanta acqua produco?

$$
\begin{split}
moli CH_4= \frac{10g}{16g} = 0,625moliCH_4
\end{split}
$$

1 mole di $CH4$ vale 16g

Per determinare quanta acqua produciamo dobbiamo guardare i rapporti stechiometrici: se per ogni mole di $CH_4$ si fanno 2 moli di $H_2O$, $0.625 * 2 = 1,625moli$. Per trovare l'acqua si fa $1,250 * 18g = 22.5g$.

Per fare questo calcolo abbiamo assunto che avessimo tutto l'ossigeno che ci serve. Ma nella realtà non è così.

Immaginiamo una reazione in cui abbiamo:

$$
Fe_{s} + S_{s} \to FeS_{s}\\
1g + 1g
$$

Quanto prodotto si ottiene? dipende dalla quantità di elementi che ho. in questo caso il rapporto in cui si combinano è 1:1.

Le masse di questi elementi sono diverse quindi la stessa massa equivale ad un numero diverso di atomi.

$$
moliFe = \frac{1g}{55.845\frac{g}{moli}} = 0,0179moliFe
$$

$$
moliS = \frac{1g}{32,066\frac{g}{moli}} = 0.031moliS
$$

In questo caso per fare la reazione finiremo prima il ferro, che si chiama agente limitante.

|          | Fe      | S       | FeS     |
| -------- | ------- | ------- | ------- |
| iniziale | 0.0179  | 0.031   | 0       |
| $\Delta$ | -0.0179 | -0.0179 | +0.0179 |
| finale   | 0       | 0.0131  | 0.0179  |

Per trovare il peso finale si fa:

$$
(0.0179moli)*(55.845+32.068)\frac{g}{moli} = 1.58g
$$

E' un caso semplice perché il rapporto stechiometrico è 1:1.

---

$$
Ag_{s} + S_{s} = AgS
$$

$$
Ag_{s} + S_{s} = Ag_2S
$$

Utilizziamo il secondo esempio, ma prima va bilanciata

$$
2Ag_{s} + S_{s} = Ag_2S\\
5g+1g
$$

1. $$
   moliAg = \frac{5g}{107.87\frac{g}{mole}} = 0.046moliAg
   $$

2. $$
   moliS = \frac{1g}{32.066\frac{g}{mole}} = 0.031moliS
   $$

3. Considerare i coefficienti stechiometrici:
   
   Se voglio usare tutto S quanto Ag mi serve? 0.062 moli di Ag. Visto che non le ho, l'agente limitante è Ag.
   
   Se voglio usare tutto Ag quanto S mi serve? 0.023 moli di S. Visto che ne ho di più, l'agente limitante è comunque Ag.

4. |          | Ag     | S      | $Ag_2S$   |
   | -------- | ------ | ------ | --------- |
   | inizio   | 0.046  | 0.031  | 0         |
   | $\Delta$ | -0.046 | -0.023 | +0.023    |
   | fine     | 0      | 0.008  | 0.023moli |
   |          | 0g     | 0.31g  | 5.69g     |

# Termodinamica

L'energia è la capacità di svolgere un lavoro, ad esempio spostare un oggetto. Il primo principio della termodinamica dice che l'energia totale è sempre la stessa, si può solo trasformare. Quando studiamo le variazioni di energia in un sistema bisogna definire i confini di studio. Se immaginiamo di delimitare l'universo in una scatola, possiamo delimitare ciò che succede nella scatola.

![](/Users/xtc/Desktop/appunti/uni/Chimica/tipi%20di%20sistemi.jpg)

3 casi:

- Sistema aperto: scambio massa ed energia

- Sistema chiuso: scambio solo energia

- Sistema isolato: non scambio niente

Se il sistema da calore o lavoro all'ambiente viene considerato di segno -

Se l'ambiente da calore o lavoro al sistema viene considerato di segno +

## Parametri del sistema

- Temperatura

- Pressione

- Composizione: cosa c'è dentro. Per i sistemi chimici che vedremo noi verrà definito sotto forma di concentrazione. In particolare studieremo soprattutto le soluzioni acquose. moli/litro = molarità

Le variabili sono di due tipi:

- Estensive: quantità di campione

- Intensive: temperatura e pressione

## Calorimetria

Relazione tra scambi di calore di un sistema e i cambiamenti di temperatura. la **temperatura** è la misura dell'agitazione delle molecole: più un corpo è caldo più le molecole sono agitate. La quantità di calore non è proporzionale alla temperatura. La **temperatura** si misura in **kelvin** (scala assoluta di temperatura). La quantità di energia termica (**q**) è legata alla temperatura da vari parametri:

- **Massa**

- **Calore specifico** (**C**): non tutte le molecole rispondono allo stesso modo quando gli viene dato calore.
  
  $$
  q=m*c*\Delta T\\
J=g*\frac{J}{g*K}*K
  $$

Si misura in **Joule** (**J**), che é una misura molto piccola. quantità di calore che server per aumentare il calore di un corpo. Inizialmente viene introdotta come caloria: energia che serve per aumentare di 1*K la temperatura di un 1° di $H_2O$ (14,5$\to$15,5)

$$
1caloria = 4.184\frac{J}{g*K}(\text{calore specifico acqua})
$$

$$
\frac{J}{g*K} = \text{capacità termica}
$$

**Capacità termica**: capacità di un corpo di assorbire calore.

Applicazione:

1. $$
   2000J = 10g * 4.184*\Delta T \to \Delta T = 47.8°C
   $$

2. $$
   2000J = 10g * 0.129*\Delta T \to \Delta T = 1550°C
   $$

Questo tipo di misura è utilizzata molto perché misurare la temperatura è facile, mentre misurare l'energia è difficile. Per farlo si usa un calorimetro.

![](/Users/xtc/Desktop/appunti/uni/Chimica/calorimetro.jpg)

Il calore si trasferisce sempre dal corpo caldo a quello freddo. L'energia di un composto sta nei legami chimici.

![](/Users/xtc/Desktop/appunti/uni/Chimica/energia%20interna.jpg)

L'**energia interna $\Delta E$** di un sistema si conserva 

$$
\Delta E = q + w\\
w = - P * \Delta V
$$

La variazione di energia interna al sistema si può scrivere come:

$$
\Delta E = q - p\Delta V
$$

L'**entalpia** è la variazione di energia interna misurata in un contenitore di volume costante.

$\Delta E$, $\Delta H$ sono funzioni di stato, che non dipendono dal modo in cui avviene la variazione, importa solo lo stato iniziale e lo stato finale.

Servono per definire una reazione **esotermica** (libera calore $\Delta H < 0$) ed **endotermica** ($\Delta H > 0$).

la rottura di un legame chimico è un processo che ha $\Delta H > 0$, mentre la formazione ha un $\Delta H < 0$

## Termochimica

Si tratta degli scambi di calore durante le reazioni chimiche.

## Entalpia di reazione standard

Si definisce **entalpia standard di formazione** $\Delta H^0_ƒ$ la variazione di entalpia relativa alla reazione di formazione di una mole di sostanza a partire dagli elementi quando si trovano nel loro stato standard.

La variazione può essere positiva se la reazione è endotermica e negativa se la reazione è esotermica.

$$
\Delta H = H_{prodotti} − H_{reagenti}
$$

Ad esempio per calcolare il $\Delta H$ della combustione del carbonio:

$$
C_{(s)} + O_{2(g)} \to CO_{2(g)}
$$

$$
\begin{split}
\Delta H &= H_{prodotti} − H_{reagenti}\\
&= H_{CO_2} − (H_{C} + H_{O_2} )\\
&= −394 kJ
\end{split}
$$

Attribuendo convenzionalmente il valore 0 all’entalpia degli elementi, la relazione precedente diventa:

$$
\Delta H = H_{CO_2} − (0 + 0) = −394 kJ
$$

Quindi il $\Delta H$ della reazione corrisponde proprio all’entalpia di una mole di anidride carbonica. Ma la reazione di combustione del carbonio può anche essere considerata come la reazione di sintesi dell’anidride carbonica a partire dagli elementi che la costituiscono e quindi il $\Delta H$ della reazione prende il nome di **entalpia di formazione**.

Per determinare l'entalpia di formazione di un elemento si può usare la **Legge di Hess**:

$$
\Delta H_{reazione}^o = \sum \Delta H_{\mathrm f \,(prodotti)}^o - \sum \Delta H_{\mathrm f \,(reagenti)}^o
$$

Le reazioni possono essere anche sommate per ottenere un composto diverso:

$$
\begin{matrix}
C & + & O_{2} & \rightarrow & CO_{2} & & & & & \Delta H^o_1 \\
H_{2} & + & {1 \over 2} O_{2} & \rightarrow & H_{2}O & & & & & \Delta H^o_2 \\
CH_{4} & + & 2 O_{2} & \rightarrow & CO_{2} & + & 2 H_{2}O & & & \Delta H^o_3 \\
\end{matrix}

$$

Consideriamo la seguente reazione:

$$
\begin{matrix}
C & + & 2 H_{2} & \rightarrow & CH_{4} & & & & & \Delta H^o \\
\end{matrix}
$$

Essa si può considerare come combinazione delle reazioni:

$$
\begin{matrix}
C & + & O_{2} & \rightarrow & CO_{2} & & & & & \Delta H^o_1 \\
H_{2} & + & {1 \over 2} O_{2} & \rightarrow & H_{2}O & & & & & \Delta H^o_2 \\
CH_{4} & + & 2 O_{2} & \rightarrow & CO_{2} & + & 2 H_{2}O & & & \Delta H^o_3 \\
\end{matrix}
$$

Infatti moltiplicate queste per opportuni coefficienti e sommate tra loro, ci restituiscono la reazione iniziale:

$$
\begin{matrix}
(\times 1) & C & + & O_{2} & \rightarrow & CO_{2} \\
(\times 2) & 2 H_{2} & + & O_{2} & \rightarrow & 2 H_{2}O \\
(\times -1) & CO_{2} & + & 2 H_{2}O & \rightarrow & CH_{4} & + & 2 O_{2} \\
= & C & + & 2 H_{2} & \rightarrow & CH_{4} \\
\end{matrix}
$$

Per la legge di Hess possiamo quindi scrivere che:

$$
\Delta H^o = \Delta H^o_1 + 2 \Delta H^o_2 - \Delta H^o_3 
$$

## Modello atomico della materia

Intorno al 1850 si scopre che l'atomo non è un oggetto indivisibile. **Thompson** scopre gli elettroni facendo attraversare un gas da una corrente elettrica molto elevata. Visto che gli elettroni sono negativi, all'inizio si pensava che la parte positiva fosse la materia che che inglobava gli elettroni. Questo modello viene chiamato **modello a panettone**.

## Modello di Rutherford

**Rutherford** decide di testare questo modello. In quel periodo si conoscevano già le particelle alfa, che vengono espulsi dai materiali radioattivi. Sono particelle caricate positivamente e costituite da due protoni e due elettroni. Adesso sappiamo che sono dei nuclei di elio. Queste particelle sono così potenti da poter attraversare la materia.

L'esperimento voleva dimostrare che la carica di una particella non sarebbe stata sufficiente da deviare la particella alfa, quindi la avrebbe attraversata. Per l'esperimento è stata utilizzata una lamina d'oro dello spessore di poche centinaia di atomi e una sorgente di radiazioni. Dietro la lamina è stato posizionato uno schermo fluorescente per capire dove finissero le particelle. Cominciando l'esperimento si nota che alcune particelle vengono deviate oppure fatte rimbalzare all'indietro.

Per far rimbalzare una particella alfa ci vuole una forte carica positiva concentrata perché deve avere la forza repulsiva elettrostatica sufficiente. Il nuovo modello di atomo dice che la carica positiva è concentrata al centro e gli elettroni ci ruotano intorno.

Il nuovo modello è pensato in modo che somigli al sistema solare, quindi con gli elettroni che orbitano intorno al nucleo.

Questo modello non torna perché essendo l'elettrone una carica negativa accelerata dovrebbe emettere una radiazione elettromagnetica, perdendo energia e cadendo nel nucleo.

Successivamente ci sono una serie di esperimenti che mettono in difficoltà la fisica subatomica dell'epoca.

Gli elettroni si studiano tramite la radiazione elettromagnetica, quindi le interazioni tra la luce e la materia.

## Onde OEM

Le onde elettromagnetiche sono delle variazioni periodiche di un campo elettrico e un campo magnetico.

Hanno alcune proprietà:

- $\lambda$ è la lunghezza d'onda, quindi la distanza tra due creste o due ventri

- l'ampiezza è l'intensità dell'onda

- la frequenza è il numero di volte in cui una cresta attraversa un punto nello spazio in un secondo

Lunghezza d'onda e frequenza sono inversamente proporzionali.

Energia di un'onda:

$$
E = hv
$$

Dove $h$ è la costante di Planck

## Catastrofe ultravioletta

Visto che assorbendo calore ogni atomo emette delle radiazioni, per misurare le radiazioni di un corpo si utilizza il corpo nero.

Grazie a questo strumento è stata misurata l'emissione di un corpo ad elevata temperatura. All'aumentare della temperatura aumenta la quantità di radiazione che viene emessa si sposta verso lunghezze d'onda maggiori. Sommando tutto si nota che scaldando qualcosa ad altissima temperatura dovrebbe emettere delle onde così tanto energetiche da uccidere chiunque si trovi intorno. Questo è sbagliato.

Per calcolare sta roba seriamente Planck usa un trucco matematico: discretizza l'equazione per calcolare la curva esattamente. Ciò vuol dire che il corpo nero non può emettere tutte le radiazioni, ma un numero discreto di lunghezze d'onda.

## Gli spettri di assorbimento ed emissione degli atomi.

Le lampade funzionano eccitando un gas che emette della radiazione luminosa. Per misurare la quantità e la lunghezza d'onda emessa da un elemento eccitato si utilizza un prisma. Si nota che un atomo non emette tutte le lunghezze d'onda, ma solo uno spettro caratteristico di quell'atomo.

**Balmer** inventa una formula che prevede esattamente le 5 lunghezze d'onda che emette l'idrogeno.

$$
\lambda = B*\frac {m^2}{m^2 - n^2}
$$

## Effetto fotoelettrico

Prendendo un metallo e illuminandolo con una specifica luce, in alcuni casi vengono emessi degli elettroni. Usando una maggiore intensità luminosa gli elettroni dovrebbero essere più veloci, invece la velocità dipende solo dalla frequenza della sorgente luminosa. 

---

Unendo la discretizzazione di Planck, Balmer e l'effetto fotoelettrico salta fuori che l'interazione tra la radiazione e gli elettroni dipende dall'energia del pacchetto di luce che viene emesso. Viene formulata sta teoria solo su pacchetti di energia discreti. 

Da ciò viene la descrizione del modello atomico con gli elettroni che orbitano intorno al nucleo in posizioni quantizzate, cioè ogni orbita ha una precisa energia. Sono i **livelli energetici**. Dando energia ad un elettrone effettua un salto ad un altro livello energetico più in alto. 

## Il modello di Bohr

Gli elettroni si mantengono a livelli di energia ben definita e riesce a calcolare la distanza tra nucleo e elettrone. L'orbita quantizzata risolve il problema della caduta nel nucleo perché l'elettroni non può perdere piccole quantità di energia alla volta per avvicinarsi. L'effetto fotoelettrico ci dice che la luce è un'onda e abbiamo legato la quantità di energia dell'onda con l'elettrone. Quindi anche la luce si propaga in piccole quantità discrete. Il dubbio che sorge è se la luce sia un'onda o una particella e se l'elettrone ha lo stesso problema. Questo problema si chiama **dualismo onda-particella**: ogni entità subatomica può essere descritta sia come onda come particella in base alla situazione. **De Broglie** dice che a qualsiasi particella può essere espressa come onda e viene descritta con: 

$$
\lambda = \frac{h}{mv}
$$

La lunghezza d'onda associata ad un oggetto macroscopico ha dei livelli così piccoli che non viene percepita. All'elettrone può essere associata una lunghezza d'onda che ha un valore delle dimensioni atomiche.

## Il **principio di indeterminazione di Heisenberg**

Lo stato di un oggetto è definito dalla sua posizione e il suo momento. Se l'oggetto è descritto come un'onda non posso determinare con la precisione che voglio né la posizione né la forma: l'incertezza sulla posizione e il momento di una particella non può essere inferiore a $\frac{h}{4\pi}$. Vuol dire che l'oggetto può avere una posizione definita ma un momento indefinito e viceversa.

$$
\Delta x * \Delta p \ge \frac{h}{4\pi}
$$

## **Teoria atomica di Shrodinger**

Shrodinger scrive un'equazione che ha soluzioni che sono esse stesse delle equazioni. Per questo l'elettrone si muove in regioni di spazio intorno al nucleo in cui c'è una certa probabilità di trovarlo.

Queste equazioni hanno dei parametri che definiscono la validità della funzione.

$$
i\hbar\dfrac{\partial}{\partial t}\Psi = H\Psi
$$

le funzioni che definiscono le posizioni degli elettroni si chiamano **orbitali**. 

Teoricamente gli orbitali esistono solo se esistono gli elettroni. 

Il modello dice che l'elettrone si comporta come un'onda e il suo stato è definito dalla funzione phi definito dalla funzione di Shrodinger (**soluzione probabilistica**).

Ognuna delle funzioni contiene dei parametri chiamati **numeri quantici** legati alle posizioni in cui possiamo trovare l'elettrone in nome della sua energia.

I parametri escono dall'equazione di Shrodinger. Se si utilizzano dei parametri a caso l'equazione che esce non ha senso fisico. Descrivono le energie che può avere l'elettrone.

I numeri quantici sono 4:

- n principale energia: decide l'energia dell'orbitale, nella tavola periodica 

- l secondario forma: definisce la forma che ha la parte di spazio in cui troviamo l'elettrone

- ml numero magnetico: orientazione delle funzioni

L'equazione di Shrodinger è stata risolta in modo esatto solo per l'atomo di idrogeno. Se si utilizza un atomo con più elettroni anche il numero quantico secondario cambia l'energia. la configurazione elettronica definisce certe proprietà particolari per gli elementi. In particolare se si riempie l'orbitale d si hanno i metalli di transizione.

La carica nucleare effettiva si calcola dando un peso agli elettroni di ogni livello.

## Numero quantico di SPIN

E' la stessa proprietà che avrebbe una pallina carica che ruota su se stessa. Non avendo una descrizione fisica di una cosa simile ad un elettrone... non si sa.

L'elettrone ha una proprietà intrinseca detto momento angolare che ha solo due casi +1/2 o -1/2.

Il principio di esclusione di **Pauli** dice che in un atomo non possono esistere lo stesso set di numeri quantici.

## Formule di lewis

Le formule di lewis sono un modo di rappresentare il legame dei singoli atomi in una molecola attraverso gli elettroni di valenza (orbitali con più alto numero atomico principale). Vengono rappresentate sia le coppie di legame che non. Secondo la simbologia di Lewis gli elettroni di valenza di un atomo sono rappresentati da punti collocati attorno al simbolo dell'elemento. Sono collocati uno alla volta sui 4 lati del simbolo e successivamente accoppiati.

Quando due elettroni sono accoppiati vengono rappresentati da una linea.

<img src="file:///Users/xtc/Desktop/appunti/uni/Chimica/lewis_1.jpg" title="" alt="" data-align="center">

Se un atomo ha ad esempio 3 elettroni di valenza, la posizione di puntini e delle linee è arbitraria.

Per poter scrivere la formula di una molecola è necessario conoscere come sono formate le connessioni tra i vari atomi. In genere le molecole più semplici sono costituite da un atomo centrale (il più elettronegativo). Negli ossiacidi gli idrogeni sono legati agli ossigeni. le molecole con formule simmetriche hanno uno scheletro simmetrico.

Costruzione di una formula di lewis:

1) Contare il numero totale di elettroni di valenza sommando gli elettroni di valenza di ogni atomo e tenendo conto della carica per uno ione poliatomico 
2) Disegnare lo scheletro della molecola rappresentando un legame con una coppia di punti o con un trattino
3) Assegnare gli elettroni agli atomi che circondano l'atomo centrale (o gli atomi centrali) in modo da soddisfare la regola dell'ottetto
4) Assegnare gli elettroni rimanenti all'atomo centrale (o gli atomi centrali) sotto forma di coppie solitarie

Se ci sono meno di otto elettroni sull'atomo centrale si possono formare legami doppi o tripli.

La tendenza di un atomo in una molecola ad avere otto elettroni nel proprio guscio di valenza è detta regola dell'ottetto.

<img title="" src="file:///Users/xtc/Desktop/appunti/uni/Chimica/lewis_2.png" alt="" data-align="inline" width="355"><img title="" src="file:///Users/xtc/Desktop/appunti/uni/Chimica/lewis_3.png" alt="" width="292">

### Eccezioni alle regole di lewis

Si può avere espansione dell’ottetto solo con elementi appartenenti al 3 periodo o a quelli successivi Le molecole in cui si osserva questo fenomeno vengono definite ipervalenti.

<img title="" src="file:///Users/xtc/Desktop/appunti/uni/Chimica/lewis_4.png" alt="" width="127" data-align="inline">

### Risonanza

1) sommare gli elettroni di valenza di tutti gli atomi

2) Calcolare il numero totale di elettroni necessario affinché ogni atomo sia circondato da 8 elettroni e, qualora siano presenti atomi di idrogeno, ognuno di questi abbia due elettroni.

3) fare la differenza tra questo numero e il numero totale di elettroni di valenza. Il risultato darà il numero di elettroni di legame. Se lo divido per 2 trovo il numero di coppie di legame.

4) Unire i vari atomi della molecola con legami semplici.

5) Se il numero di coppie di legame risulta superiore al numero di legami semplici, formare doppi o tripli legami tra gli atomi

6) Disporre i rimanenti elettroni come coppie solitarie attorno ai vari atomi in modo da soddisfare la regola dell'ottetto.

<img title="" src="file:///Users/xtc/Desktop/appunti/uni/Chimica/lewis%20berilio%20cloro.png" alt="" width="455" data-align="center">

Quando abbiamo più formule di lewis equivalenti, per decidere quale è la più probabile bisogna introdurre due aspetti:

- **Elettronegatività**: proprietà periodica calcolata con l'affinità elettronica e l'energia di ionizzazione, dice con quanta forza un atomo attrae gli elettroni di valenza di un altro atomo al quale è legato.
  
  $$
  \text{elettronegatività} = \frac{\text{affinità}*\text{ionizzazione}}{2}
  $$
  
  Sommariamente questo valore va dal valore più basso in basso a sinistra a quello più alto in alto a destra

- **Carica formale**: Si calcola guardando gli elettroni di valenza di un elemento nella formula di lewis: se sono più di sei la carica formale sarà negativa, al contrario sarà positiva.
  
  $$
  \text{carica formale}=\text{elettroni di valenza}-\text{elettroni che ha intorno}
  $$

Tra le due formule quella più vicina alla realtà è quella che ha le cariche formali 0 o per lo meno bilanciate (con meno separazione di carica).

Se le due formule hanno la stessa separazione di carica si sceglie quella con più carica formale negativa sull'atomo più elettronegativo.

Questo modello fa schifo.

## Modello del legame di valenza

Secondo questo modello il legame si forma perché due atomi si avvicinano in un certo modo e gli orbitali sono parzialmente occupati. Se ho un modello con gli atomi con due orbitali riempiti con un solo elettroni gli orbitali si uniscono. Ad esempio con $Cl_2$ con configurazione $[Ne]3s^23p^5$ l'ultimo orbitale $3p$ con un elettrone si sovrappone e si crea un orbitale con due elettroni. Questo orbitale condiviso tira un nucleo verso l'altro e li tiene uniti.

Questa fusione può avvenire con più legami fino a che non si riempiono tutti gli orbitali seguendo la regola: prima si riempiono tutti gli orbitali con lo stesso spin, poi si torna indietro e si mette l'altro elettrone con spin opposto. Quindi $N_2$ avrà 3 legami di valenza perché ha 3 orbitali $2p$ riempiti con un solo elettrone.

<img title="" src="file:///Users/xtc/Desktop/appunti/uni/Chimica/triplo_legame_molecola_azoto.jpg" alt="" data-align="center" width="346">

Se i due orbitali p si sovrappongono lungo il loro asse principale, si forma un **legame σ**; Se i due orbitali p si sovrappongono lateralmente, con i loro assi disposti paralleli, formano un **legame pi greco** (**π**).

Nel $C_2H_4$ il carbonio ha 4 legami, e li preferisce perché così ha la più bassa energia. Per fare ciò può promuovere un elettrone da $2s$ a $2p$ spendendo un po' di energia e si lega ad altri atomi. Questi si chiamano orbitali ibridi ed hanno una forma asimmetrica rispetto al propio opposto. La forma totale degli orbitali tutti insieme si chiama tetraedrica.

Questa unione di orbitali può essere fatta con diversi tipi di orbitali combinati assieme. In questo caso si chiama ibridazione $sp^3$, cioè sono stati uniti 1 orbitale $s$ e 3 $p$.

Il carbonio può anche non utilizzare tutti gli elettroni per legarsi ad un altro atomo, come nel $CH_2-CH_2$, dove resta libero l'orbitale $2p$. Quest'ultimo legame resta a disposizione per fare un'altro legame $\pi$ tra i due atomi di carbonio. Lo fa per un vantaggio energetico. Una configurazione del genere si chiama **insaturo**.

## Teoria VSEPR

E' un modo per unire le formule di Lewis e il legame di valenza per ricavare la geometria delle molecole. E' basata sul fatto che gli elettroni si respingono tra loro e quindi il modo per minimizzare questa repulsione è quello di stare il più distanti possibile.

Per prevedere la forma di una molecola con questa teoria bisogna guardare quante coppie elettroniche ci sono. Il numero di coppie, escluse quelle impegnate in legami $\pi$, è anche detto **numero sterico**. Questo numero dice come si metteranno le coppie nello spazio.

<img title="" src="file:///Users/xtc/Desktop/appunti/uni/Chimica/VSEPR_geometries.png" alt="" width="432" data-align="center">

Le coppie possono fare parte di un legame $\sigma$ oppure essere di non legame. Diverse configurazioni di coppia danno una molecola che appare diversa. C'è una comoda corrispondenza tra il numero di coppie che contano e l'ibridizzazione che l'atomo ha dovuto assumere per ottenere quella forma centrale.

Le coppie di elettroni non di legame occupano più spazio perché non sono attirate da due nuclei ma solo da uno.

Nella notazione **A** corrisponde all'atomo centrale, **X** per gli atomi intorno, **E** per le coppie di non legame.

- $AX_2 \to SP$

- $AX_3 \to SP^2$

- $AX_2E \to SP^3$

![](/Users/xtc/Desktop/appunti/uni/Chimica/ossigeno.jpg)

![](/Users/xtc/Desktop/appunti/uni/Chimica/boh.jpg)

![](/Users/xtc/Desktop/appunti/uni/Chimica/co2.jpg)

## legame ionico

Quando si forma un legame tra due atomi con elettronegatività molto differente si può pensare che gli elettroni vengano proprio strappati da un atomo e acquisiti dall'altro formando uno ione. Questa è la differenza tra **legame covalente** e **legame ionico**.

Quando si forma un legame ionico i due elementi diventano rispettivamente uno ione positivo e uno negativo e il modo più energeticamente corretto di legarsi è in un reticolo cristallino. Ad esempio non esiste una molecola di $NaCl$, ma si forma solo in un cristallo. A grandi linee quando abbiamo un metallo dei primi gruppi e un non metallo degli ultimi gruppi si ha un legame ionico con un reticolo cristallino.

Le forme che assumono questi reticoli cristallini dipende dalle cariche relative e dalle dimensioni relative che ha la molecola.

## Concentrazione

E' come definiamo la quantità di sostanze in una miscela (omogenee, soluzioni). Una soluzione è la miscela di un solvente (quantità maggiore - $H_2O$) e un soluto (quantità minore - solido, liquido, gas).

Unità di misura:

- **Molarità**: $\frac{n \text { moli soluto}}{V \text { soluzione}} = \frac{moli}{L}$

## Modello degli orbitali molecolari

I modelli precedenti falliscono nello spiegare un legame sperimentale. Tutti gli elettroni con gli altri modelli sembrano accoppiati. L'esperimento è: quali materiali sono magnetici e quali no? L'azoto è un composto **diamagnetico** perché gli spin degli elettroni su un orbitale si annullano. L'ossigeno invece è **paramagnetico**, cioè ha un momento magnetico che viene influenzato da un campo, questo però non è descritto dal modello di lewis. Infatti secondo lui tutti gli elettroni sono accoppiati. Questo nuovo modello estende il concetto di orbitale e dice che un atomo non decide autonomamente di ibridizzare certi orbitali, quindi non sono più orbitali atomici, ma vengono intesi come **orbitali molecolari**. Si prevede ogni tipo di legame se operiamo sulle funzioni d'onda in un certo modo. Quando due atomi si avvicinano, le funzioni d'onda si sommano (**orbitale di legame**) e sottraggono(**orbitale di antilegame**). Questo metodo è chiamato **LCAO (Linear Combination of Atomic Orbitals)**. Gli schemi si compongono come la configurazione atomica in un atomo mettendo tutti gli elettroni nell'orbitale a più bassa energia (**orbitale di legame**).

Per trovare le coppie di legame possiamo calcolare l'ordine di legame:

$$
\text{ordine di legame}= \frac{\text{numero e di legame}-\text{numero e di antilegame}}{2}
$$

Più elettroni hai più bestemmi a fare gli schemini. Bisogna fare uno schemino per ogni tipo di orbitale: s, p, d, f. Prima riempio i legami con più bassa energia e se avanzano alcuni elettroni si riempiono anche gli orbitali di antilegame:

$$
N_2=\frac{8-2}{2} = 3
$$

Questo ci dice che tutti questi elettroni sono appaiati, quindi non ci dobbiamo aspettare un momento magnetico.

$$
O_2=\frac{8-4}{2}=2
$$

Questo ci dice che negli orbitali p di non legame dell'ossigeno ci sono due elettroni spaiati e hanno il momento magnetico orientato nella stessa direzione, sommandosi rendono la molecola paramagnetica.

## Legame metallico

Il legame metallico in realtà è costituito da un reticolo cristallino degli ioni e gli elettroni di valenza non sono più legati al loro nucleo di origine ma sono liberi di muoversi su tutta la struttura del metallo (distanze macroscopiche). Questa possibilità di muoversi degli elettroni e detto delocalizzazione. Questo comportamento dipende dalla struttura degli orbitali. Finora abbiamo visto che gli orbitali si combinano in orbitali molecolari nello stesso numero degli orbitali di partenza. In un legame metallico gli orbitali hanno tutti un'energia molto simile e le energie degli orbitali molecolari che escono dalla combinazione degli orbitali atomici sono così vicine che si perde il concetto della separazione degli orbitali. Se si aumenta il numero di atomi che si combinano le differenze diventano così piccole che non si parla più di **energie di orbitali discrete**, ma di **bande elettroniche**. Ad esempio la combinazioni delle bande 1s ci darà una banda elettronica 1s e così via.

Un elettrone può muoversi solo se ci sono orbitali liberi. Chiamiamo **banda di valenza** quella banda di elettroni a più alta energia. La **banda di conduzione** è quella banda con gli orbitali vuoti a più bassa energia.

Questo modello è detto **modello a bande** e spiega la conduzione degli elettroni.

Negli isolanti i due orbitali molecolari hanno una separazione di energia, quindi gli elettroni sono confinati nella banda di valenza e non possono spostarsi liberamente.

Nei semiconduttori questa differenza c'è, è piccola e può essere superata o con la temperatura o con una differenza di potenziale (volt), o un altro stimolo esterno (luminoso ecc...).

Questo tipo di conduzione del legame ionico si chiama **conduzione elettronica** o di **prima specie**. Dà anche ai metalli le proprietà di duttilità malleabilità.

## Stati condensati

Gli elementi possono esistere in diversi stati della materia, nelle quali c'è una differenza di forze intermolecolari. Ci sono due tipi di forze:

- **Legami chimici**: come ad esempio dei metalli, legame ionico o metallico

- **Forze intermolecolari**: per sostanze molecolari, in cui le molecole contengono legami covalenti ma si attraggono fra loro con interazioni più deboli (es $H_2O$)

## Composti ionici

Sono solidi cristallini a temperatura ambiente con legami tra atomi con ionizzazione opposta. In questo caso le molecole non esistono ma sono solo atomi tenuti insieme dalle forze. I cristalli sono molto resistenti. Hanno alcune caratteristiche:

- **Durezza**: per rompere il materiale bisogna usare molta forza

- **Fragilità**: se si sposta una fila di ioni il reticolo si frattura

- **Solubilità in acqua**: l'acqua avendo un **dipolo permanente** può avvicinarsi ad uno ione ed estrarlo dal reticolo perché mima il legame del cristallo

- **Temperatura di fusione alta**: se si riesce a sciogliere abbiamo degli ioni che se messi in un campo elettrico si muoveranno trasportando carica.

- Sono quindi dei **conduttori ionici**: invece di muoversi un solo elettrone si muove tutto lo ione, è anche chiamata **conduzione di seconda specie**.

## Reticoli covalenti

Costituiti da non metalli uniti fra loro da legami covalenti per l'intero cristallo: non ci sono molecole ma un'unica grande **macromolecola**. Sono estremamente duri e non possono condurre elettroni. Nella grafite ci sono tanti legami $\sigma$ tra gli atomi formando una geometria planare in cui i vari strati sono tenuti insieme da legami deboli: **forze di London**.

## Composti molecolari

Lo stato fisico dei composti molecolari è deciso dalle **attrazioni elettrostatiche** o forze molecolari. Ce ne sono principalmente di due tipi:

- **Forze di Wan der Waals**: esistono solo se sono presenti dipoli permanenti ($H_2O$). Immaginando due molecole dello stesso tipo c'è un'interazione del dipolo. Se i legami covalenti hanno diversa elettronegatività si dicono **polari** per la loro separazione di carica elettrica. Nei dipoli permanenti le estremità di carica opposta si attraggono, di intensità maggiore quanto l'accumulo di carica. Per le proprietà delle cariche elettriche se mi avvicino con un dipolo ad una molecola apolare cambio la distribuzione degli elettroni nella molecola facendola diventare a sua volta un dipolo, diventando un **dipolo indotto**.

- **Forze di London**: sono forze più deboli e le possiamo anche indicare come **dipolo istantaneo-dipolo indotto**. Possiamo immaginare due atomi inizialmente apolari, una delle due molecole per caso ha gli elettroni dalla stessa parte della molecola per via del principio di indeterminazione di Heisenberg. Per questo si crea un dipolo che influenza la molecola adiacente. Più elettroni ci sono e sono lontani dal nucleo più è facile che la loro distribuzione di carica cambi. 

- **Legame a idrogeno**: chiamiamo legame a idrogeno quella interazione di tipo elettrostatico di van der Vaals in certi casi specifici: si ha per molecole in cui $H$ è legato a $F,O,N$, atomi piccoli molto elettronegativi. In questo caso la carica $\delta^+$ ha un valore molto elevato.

# Termodinamica chimica ed equilibri

Secondo il secondo principio della termodinamica l'energia interna di un sistema di conserva:

$$
\Delta E = q+w
$$

Se a volume costante:

$$
\Delta E = 
$$

Le reazioni hanno un verso preferito, anche detto spontaneo, ad esempio se parto da una situazione in cui un gas è contenuto in un contenitore e viene collegato ad un altro contenitore vuoto, il gas si sposta anche nell'altro contenitore. Non vedremo mai il contrario.

<img title="" src="file:///Users/xtc/Desktop/appunti/uni/Chimica/trasf.jpg" alt="" width="483" data-align="center">

Considerando invece la fusione del ghiaccio si ha che la trasformazione avviene con un cambiamento di energia del sistema, quindi ci deve essere qualcos'altro che influenza il processo.

Attraverso un processo reversibile noi facciamo avvenire una variazione infinitesima del sistema, generando la massima quantità possibile di lavoro.

<img title="" src="file:///Users/xtc/Desktop/appunti/uni/Chimica/reversibile.jpg" alt="" width="381" data-align="center">

Il lavoro è l'area sotto la curva, quindi si può anche dire che sia l'integrale. Come si vede dai grafici, una trasformazione reversibile (sinistra) ha un'area maggiore rispetto ad una irreversibile.

L'**entropia** è una funzione di stato estensiva ($s$) e per un processo reversibile si ha che:

$$
\Delta S = S_{fin} - S_{in} = \int^{in}_{fin}dS = \int^{in}_{fin}\frac{\Delta Q}{T}dS
$$

Qualunque trasformazione spontanea è accompagnata da un aumento dell'entropia:

$$
\Delta S_u \ge 0
$$

Per questo non è possibile il passaggio spontaneo di calore da un corpo freddo ad uno più caldo in un sistema isolato senza fornire lavoro.

Non è possibile realizzare una trasformazione il cui solo risultato sia l'assorbimento di calore da una riserva termica e la sua completa conversione in lavoro, parte dell'energia deve finire nell'aumento dell'entropia.

Il lavoro è una forma di energia **coerente** perché spostando un corpo le sue molecole si muovono tutte assieme, mentre il calore no.

Definizione statistica: quando si ha un sistema lo possiamo descrivere macroscopicamente attraverso il suo stato.

$$
S = k \ln\Omega
$$

dove $k$ è la costante di Boltzmann: $1,38 * 10^{-23}\frac{J}{K}$ e $\Omega$ è il numero di microstati accessibili al sistema.

L'entropia è strettamente legata agli stati di aggregazione della materia:

- Allo stato solido le particelle occupano delle posizioni fisse, quindi abbiamo pochi microstati accessibili e l'entropia è bassa

- Allo stato liquido le particelle sono compatte ma non sono vincolate ad una posizione specifica

- Allo stato gassoso le particelle sono distanti fra loro e sono in perenne movimento

Cambiando di stato l'entropia cambia, soprattutto nel passaggio tra liquido e gassoso e viceversa.

Terzo principio della dinamica: Un cristallo perfetto di una sostanza pura alla temperatura di 0k ha entropia 0.
